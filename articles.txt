16.2.2026
Eigendur Kúbuferða urðu varir við aukið rafmagnsleysi og aukinn skort á nauðsynjavörum þar í landi um haustið 2024.

Þannig töldu þeir ekki öruggt að halda áfram ferðum þangað í bili og deildu í kjölfarið upplifun sinni með stjórnendum Heimsferða, sem þó tóku ákvörðun um að fara þangað með hóp Íslendinga í byrjun febrúar.

Morgunblaðið greindi frá því fyrir helgi að utanríkisráðuneytið hvetti íslenska ríkisborgara til að huga að heimför frá Kúbu.

Tómas J. Gestsson, framkvæmdastjóri Heimsferða, sagði í viðtali við mbl.is í kjölfarið að allt hefði gengið vel hjá hópnum úti, ekkert komið upp og íslenskur fararstjóri væri hópnum innan handar.

Eftir innrás Bandaríkjanna í Venesúela í janúar hefði hann þó haft einhverjar áhyggjur en ekki þótt ástæða til að flýta heimferð hópsins.

Flugferðum til og frá eyríkinu hefði verið aflýst sökum eldsneytisskorts og ekki væri því flogið lengur með farþega til Kúbu heldur væru þeir aðeins sóttir, eins og í tilfelli ferðalanganna á vegum Heimsferða.

Guðni Kristinsson og Juan Carlos Suarez Leyva, eigendur Kúbuferða, hafa varið miklum tíma á Kúbu en Juan Carlos er sjálfur þaðan. Árið 2017 hófu þeir að skipuleggja ferðir þangað.

„Munurinn sem við höfum séð frá því við byrjuðum er að það hefur verið rosalega mikil hnignun síðustu ár. Þarna um haustið 2024 var komið að endapunkti fyrir okkur í bili. Bara í bili, okkur langar alltaf að fara aftur með fólk, en ástandið verður að breytast áður en við gerum það,“ segir Guðni.

Þeir hafi séð auglýsingu Heimsferða á samfélagsmiðlum í maí og sett sig í samband við fyrirtækið um leið.

„Bara til að lýsa okkar reynslu af hlutunum og að við teldum þetta ekki öruggt. Við buðumst til að koma og hitta þá ef þeir vildu og að það væri alltaf hægt að tala við okkur. Þeir þökkuðu okkur fyrir að láta sig vita en tóku svo þessa ákvörðun,“ segir hann.

„Eftir að Bandaríkin fóru inn í Venesúela í janúar varð sú mikla breyting að Kúbverjar misstu olíuna algjörlega. Ég tala bara fyrir okkur en við hefðum ekki farið eftir það.

Ferðin hófst í byrjun febrúar og, jú, mér finnst líklegt að tengiliðurinn þeirra á Kúbu hafi sagt að þetta væri ekkert mál. Auðvitað vilja stjórnvöld fá ferðamenn en það þarf að átta sig á að stjórnvöld á Kúbu setja upp glansmynd sem maður þarf að sjá í gegnum,“ segir Guðni enn fremur, en Kúbuferðir hafa gefið út yfirlýsingu vegna málsins.

Sem fyrr segir buðu þeir Guðni og Juan Carlos upp á ferðir til Kúbu fram á haust árið 2024.

15.2.2026
Glasgow Rangers vann Hearts 4:2 á heimavelli í viðureign toppliðana í skosku úrvalsdeildinni í fótbolta í dag.

Með sigrinum minnkaði Rangers forystu Hearts á toppnum í tvö stig. Hearts er með 57 stig í efsta sæti en Rangers 55. Celtic er í þriðja sæti deildarinnar með 54 stig og á leik til góða.

Tómas Bent kom inn á sem varamaður í liði Hearts á 74. mínútu.

Hearts komst tvívegis yfir í leiknum í dag, fyrst í 1:0 og síðan í 2:1 með marki Claudio Braga á 30. mínútu. Þá tók Portúgalinn Yousseff Chermiti til sinna ráða en hann skoraði þrennu og tryggði Rangers sigurinn.
Vinnuveitendur gleðja margir starfsfólk sitt fyrir jólin og gefa þeim jólagjöf. Gjafakort virðast hafa verið vinsæl jólagjöf í ár.

mbl.is hefur tekið saman lista yfir jólagjafir vinnustaða til starfsfólks. Listinn er ekki tæmandi. Hægt er að senda upplýsingar um jólagjafir á frettir@mbl.is.

Innviðaráðuneytið gaf starfsfólki gjafakassa sem innihélt skurðabretti, kokkahníf, leðursvuntu og lakkrískúludós. Starfsmenn menningar-, nýsköpunar- og háskólaráðuneytisins fengu 25 þúsund króna gjafabréf í Smáralind.

Starfsmenn forsætisráðuneytisins fengu rúmföt í jólagjöf í ár.

Mennta- og barnamálaráðuneytið gaf starfsfólki sínu Le Creuset-pönnu. Starfsfólk fjármála- og efnahagsráðuneytisins fékk sambærilega gjöf eða pönnupott. Frá félags- og húsnæðismálaráðuneytinu fengu starfsmenn tösku og púða að andvirði 28 þúsund króna.

Starfsmenn utanríkisráðuneytisins fengu gjafabréf hjá Íslandshótelum að upphæð 23.200 krónur og heilbrigðisráðuneytið gaf ullarteppi sem Unicef mun sjá um að koma til barna sem þurfa á því að halda auk gjafabréfs í Laugarás Lagoon fyrir tvo með máltíð innifalinni.

Þá fengu starfsmenn umhverfis-, orku- og loftlagsráðuneytisins ullarteppi frá Ihanna Home og Glódís styttu frá Sólheimum.

Starfsmenn Símans gátu valið á milli 100 þúsund króna gjafabréfs frá 66 norður eða 85 þúsund króna gjafabréfs í verslun Ásbjörns Ólafssonar.

Sýn leyfði starfsfólki að velja á milli gjafabréfs í Hagkaup, Icelandair eða S4S. Starfsmenn Ríkisútvarpsins fengu 15 þúsund króna gjafabréf í Sælkerabúðina, konfekt og túlípana. Árvakur gaf starfsfólki sínu 25 þúsund króna gjafabréf í Bónus, matreiðslubók og konfekt.

Frá Kópavogsbæ fengu starfsmenn 10 þúsund króna gjafabréf hjá Dineout en starfsmenn Garðabæjar fengu 15.000 króna gjafabréf í Kringluna. Starfsmenn Reykjavíkurborgar gátu valið á milli gjafabréfs í Borgarleikhúsið, Sinfóníuhljómsveit Íslands eða á Ylströndina í Nauthólsvík.

Starfsmenn Landspítalans gátu valið á milli átta mismunandi gjafabréfa með mismunandi upphæðum í Yay, Mia Magic, Sky Lagoon, Þjóðleikhúsið, Monkeys, Kjötkompaní, Fjallakofann og Icewear. Þjóðleikhúsið gaf gjafabréf fyrir tvo í Laugarás Lagoon og Kvöldsónatan eftir Ólaf Jóhann Ólafsson.

Starfsmenn SÁÁ gátu valið á milli matarkörfu eða 25 þúsund króna gjafabréfs í Kringlunni.

Þeir sem starfa hjá Íslandsbanka fengu 80 þúsund króna gjafabréf hjá Icelandair. Starfsfólk sparisjóðsins Indó fékk spil og föðurland frá Icewear.

Íslandsbanki, Kvika og indó hafa ákveðið að lækka vexti á inn- og útlánum eftir ákvörðun Seðlabankans um að lækka stýrivexti um 0,25%.

Hjá Íslandsbanka tekur breytingin gildi 24. nóvember en 21. nóvember á Ergo-lánum.

Þetta kemur fram í tilkynningu á vef bankans en fastir vextir til fimm ára á óverðtryggðum húsnæðislánum lækka um 0,20 prósentustig, fastir vextir til þriggja ára á óverðtryggðum húsnæðislánum lækka um 0,35 prósentustig, fastir vextir á verðtryggðum húsnæðislánum lækka um 0,20 prósentustig.

Þá lækka breytilegir vextir á óverðtryggðum og verðtryggðum húsnæðislánum um 0,25 prósentustig.

Loks lækka vextir á öllum útlánum og innlánum hjá Íslandsbanka um 0,25 prósentustig.

Hjá Kviku lækka vextir á húsnæðislánum hjá Auði um 0,25 prósentustig en breytingin tekur gildi frá og með deginum í dag.

Hjá indó lækka vextir á debetreikningum, sparibaukum, yfirdrætti og færslusplitti sömuleiðis sem nemur lækkun Seðlabankans, eða um 0,25 prósentustig.

Byrjum á því að horfa til baka. Við erum stödd á árinu 2013. Mikil umræða hefur farið fram um leiðir til að setja fjárhættuspilum ­skorður í ljósi þess að sífellt er að koma betur í ljós hvílíkum skaða þau valda einstaklingum, fjölskyldum og samfélaginu í heild sinni.

Það er ekki aðeins sá sem stendur löngum stundum fyrir framan spilakassann eða þrásitur við tölvuskjá sem haldinn er spilafíkn. Segja má að sama gildi um þá sem njóta ágóðans. Áfergja þeirra sem hagnast á kostnað hinna sem standa andspænis vítisvélunum er ekki lítil. Og það er þessi tegund spilafíkils sem nýtur meðvirkni á Alþingi og í stjórnkerfi.

Ég varð þess snemma áskynja. Jafnan þegar ræða átti fjárhættuspil á þingi tæmdist þingsalurinn. Menn vildu ekki styggja Háskóla Íslands, Slysavarnafélagið Landsbjörg, Rauða kross Íslands eða SÁÁ. Þetta voru í mínum huga hinir eiginlegu spilafíklar. Og það voru þeir sem ég þurfti sem innanríkisráðherra að glíma við þegar ég vildi koma böndum á þessa starfsemi. Það reyndist ekki auðvelt.

Eftir könnunarleiðangra til Norðurlandanna og fjölda samráðsfunda með fyrrgreindum íslenskum fjárhættuspila-rekendum varð til áætlun. Ég komst að þeirri niðurstöðu að erfitt myndi reynast tæknilega og með öllu útilokað á þinginu að ganga þá leið sem ég helst vildi, það er að segja að banna þessa illu starfsemi í einu vetfangi. Fyrir því var ekki stuðningur á Alþingi.

Áætlunin sem ég kynnti í ársbyrjun 2013 byggðist þess vegna á því mati að enginn árangur myndi nást í einu stökki, árangur næðist aðeins skref fyrir skref.

Í fyrsta lagi yrði að koma á raunverulegu eftirliti sem var (og er enn) í algeru skötulíki. Stofna skyldi í því skyni Happdrættisstofu sem hefði eftirlit með því að spilaiðnaðurinn færi að lögum og reglum.

Í öðru lagi var hugmyndin sú að koma í veg fyrir innbyrðis samkeppni spilarekenda. Hún leiddi til þess að þeir kepptust um að ná í sífellt ágengari vélar, hannaðar með það fyrir augum að hafa sem mest fé af fólki. Ef búin væri til regnhlíf sem næði yfir öll fjárhættuspil landsins, rekstur yrði með öðrum orðum á einni hendi, og síðan ávinningnum deilt út á milli einstakra stofnana og samtaka samkvæmt lýðræðislegum vilja til dæmis með tengingu við Alþingi, væri þessi ógeðfellda og mjög svo skaðlega tegund samkeppni úr sögunni.

Ekki þótti spilarekendum þetta sérlega fýsilegt. En þeir áttu það sameiginlegt að óttast samdrátt í tekjum því til sögunnar var kominn ógnvænlegur samkeppnisaðili, fjárhættuspil á netinu. Allir vildu íslensku spilakassarekendurnir nú komast á netið. Ég taldi að hægt væri að draga þann lærdóm af reynslu Norðmanna að þarna væri hægt að setja tilteknar skorður en ætla mætti á hinn bóginn að útilokað væri að ná algerlega utan um þennan þátt.

Ég hafði orðað það við íslensku spilarekendurna hvort hér gætum við átt einhverja samleið og í framhaldinu lagði ég fram frumvarp á Alþingi sem kvað á um að sett yrði á laggirnar Happdrættisstofa sem hefði eftirlit með þessari starfsemi og stýrði fjármunum til þeirra sem önnuðust forvarnir og faglega aðstoð til handa spilafíklum. Rætt var um leiðir til að vernda spilafíkla, til dæmis með spilakortum. Og svo kom rúsínan í pylsuendanum. Reynt yrði að loka á erlendar veðmálasíður en eftirlitskyld spilun á netinu á vegum innlendra rekstraraðila heimiluð en með takmörkunum þó.

Það var sem við manninn mælt að nú voru allir tilbúnir að hlusta.

Það var Alþingi hins vegar ekki til að byrja með. Þegar ég steig fyrsta skrefið með frumvarpi í ársbyrjun 2013 varð fyrir mér múr. Meira að segja tal mitt um að halda bæri ágóðanum af vefspilun innan landsteinanna fékk takmarkaðar undirtektir. Skýtur það ekki skökku við að vara við fjárhættuspilum á netinu en vera reiðubúinn að greiða götu innlendra aðila þar, kemur það ekki út á eitt fyrir spilafíkilinn hver það er sem græðir svo lengi sem hann tapar? Við þessu átti ég ekkert svar annað en að muldra að helst vildi ég banna þessa óværu með öllu og myndi gera það ef ég bara gæti. Lét þess þó getið að vissulega væri á því grundvallarmunur að missa þessa fjármuni úr landi og að nýta þá hér innanlands til einhvers góðs.

En hver skyldi það hafa verið á þingi sem vildi ofar öllu horfa til spilafíkilsins og hagsmuna hans? Það var fyrrverandi varaformaður Sjálfstæðisflokksins, núverandi formaður Viðreisnar, þess flokks sem nú segir að veðmál á netinu séu komin „til að vera“.

Hvað netið varðar hefur afstaða okkar Þorgerðar Katrínar Gunnarsdóttur snúist við. Ég vil horfa einvörðungu til fórnarlamba, loka spilavítunum hvar sem þau er að finna en Viðreisn tekur undir með íþróttahreyfingunni um að öllu máli skipti að fá peningana „heim“ og helst alla leið heim á íþróttavöllinn.

Hvað sjálfan mig snertir hefur þetta breyst:

Krafa Háskóla Íslands, Rauða krossins og Slysavarnafélagsins Landsbjargar og nú íþróttahreyfingarinnar um að fá aðgang að æsku landsins í gegnum veðmál á netinu, vel vitandi um skaðsemi þessa, hefur valdið mér slíkri ógleði að ég er ekki lengur reiðubúinn að samþykkja slíkt. Hafði gert það sem neyðarbrauð en ekki lengur.

Og er þar komið að ástæðu númer tvö. Ég hef sannfærst um að hamla megi verulega gegn netspilun ef vilji er til þess af hálfu löggjafans, framkvæmdavaldsins og fjármálakerfisins. Hvað síðasta þáttinn áhrærir vísa ég til jákvæðrar viðleitni Indó-bankans. Um takmarkanir á netinu hafa talsmenn íþróttahreyfingarinnar verið sannfærandi – í það minnsta lengi vel, á meðan þeir einskorðuðu viðfangsefnið við að slökkva á erlendum aðilum. En ef hægt er að koma í veg fyrir starfsemi þeirra gildir væntanlega hið sama um íslenska rekstraraðila.

Þriðja ástæðan er sú að taka beri alvarlega það fólk sem stigið hefur fram og sagt eigin sögu af skaðsemi netveðmála. Ég vísa sérstaklega í Kristin Hjartarson sem á áhrifaríkan hátt hefur sagt eigin sögu, hvernig veðmálin hefðu ekki aðeins gleypt peningana hans heldur allt líf hans. Ætlum við virkilega að láta varnaðarorð manna á borð við hann sem vind um eyru þjóta?

Þriðja ástæðan er vaxandi spilavandi, sérstaklega hjá ungmennum í íþróttahreyfingunni víða um lönd, og ábendingar ábyrgra aðila um að þörf sé á róttækum aðgerðum fórnarlömbum veðmangaranna til varnar.

Í fjórða lagi vísa ég til vilja landsmanna, en fram kom í Gallup-könnun, sem Samtök áhugafólks um spilafíkn lét efna til á árinu 2020, að yfirgnæfandi meirihluti landsmanna, 85,5 % samkvæmt könnuninni, vildi láta loka með öllu á þessa ósiðlegu aðferð til að safna peningum.

Fimmta ástæðan er sú að ég trúi því að innst inni sé að finna þann streng með okkur öllum að vilja gera rétt. Ég hef hrifist af rekstraraðilum, nú síðast í Ölveri í Glæsibæ, sem hafa skilað vítisvélunum til föðurhúsanna, Háskóla Íslands, Rauða kross Íslands og Slysavarnafélagsins Landsbjargar og þar með orðið af miklum persónulegum ávinningi. Þeir sögðust hafa tekið þá ákvörðun með hjartanu.

Það mættu fyrrnefndar stofnanir og íþróttahreyfingin í landinu einnig gera, enda eiga þær heima í sjálfri brjóstvörn lýðheilsu og almenns siðgæðis.

Ráðherra Viðreisnar hafði þau orð í fjölmiðli að þessi starfsemi væri „komin til að vera“. Vel má vera að svo verði um sinn. En skyldi Viðreisn þá vera komin til að vera?

Væri ekki ráð að allir aðilar endurskoðuðu hug sinn í ljósi reynslunnar og breyttra aðstæðna?

Viðhorf sem voru í gær eru ekki endilega viðhorfin í dag, hvað þá morgundagsins. Það getur ekki verið vilji okkar að leggja líf fólks í rúst eins og fjárhættuspilin óumdeilanlega gera.

Ögmundur Jónasson, fv. innanríkisráðherra.

Með áskrift færðu fullan aðgang að öllum læstum greinum Árvakurs — vandað, fjölbreytt og traust efni, hvar og hvenær sem er.

Þannig styður þú íslenska fjölmiðlun og hjálpar okkur að halda áfram að segja sögurnar sem skipta máli.

Tryggðu þér aðgang núna.

Gleymt lykilorð?

Ertu ekki með notendaaðgang? Fara í nýskráningu.

Þú ert innskráð(ur) sem ... en ert ekki með áskrift.

Aðgangur að þessari frétt í fullri lengd krefst áskriftar að Morgunblaðinu,
        rafræns aðgangs á borð við vikupassa eða séráskriftar að viðkomandi efnisflokki
        á mbl.is.

Fjöldi látinna eftir að skólabygging hrundi á aðal­eyju Indó­nes­íu, Jövu, í síðustu viku er kominn í 54 að sögn yfirvalda í dag en björgunaraðilar leita enn að meira en tug manns sem er enn saknað.

Hluti byggingarinnar hrundi skyndilega þegar nemendur höfðu safnast saman til bæna. Rannsókn stendur yfir á orsök hrunsins, en fyrstu vísbendingar benda til þess að léleg byggingargæði hafi átt þátt í atvikinu, samkvæmt sérfræðingum.

Að minnsta kosti 13 er enn saknað að sögn yfirvalda en þetta er mannskæðasta slys í Indónesíu á þessu ári.

Viðskiptavinum Indó sem greiddu fyrir flug hjá Play með indó-debetkorti hefur verið bent á að hafa samband við Indó í gegnum netspjallið í appinu til að hefja endurkröfuferli.

Þetta segir í tilkynningu frá Indó.

„Debetkort indó hafa sama endurkröfurétt og öll önnur greiðslukort sem gefin eru út af VISA og endurkröfuferlið er nákvæmlega það sama og á kreditkortum. Til að hægt sé að byrja endurkröfuferlið þarf að koma fram tilvísunarnúmer kortafærslu, dagsetning kortafærslunnar og upphæð. Ásamt því skal senda dagsetningu flugs, fjölda farþega og bókunarnúmer. Hægt er að finna allar upplýsingar um kortafærslu með því að ýta á færsluna í appinu,“ segir þar enn fremur.

Þá er jafnframt vakin athygli á því að álag sé á þjónustuveri Indó í dag vegna fyrirspurna um Play og gæti því svörun tekið lengri tíma en vanalega.

Tilkynnt var í vikunni að sparisjóðurinn Indó hyggðist lækka vexti og bjóða viðskiptavinum sínum upp á fjölbreyttara úrval af lánum.

Í maí 2024 hóf Indó að bjóða upp á lán og fór af stað með varfærnum hætti. Síðan þá hefur bankinn jafnt og þétt aukið aðgengi viðskiptavina að lánum. Nú er hægt að taka lán hjá Indó fyrir allt að tvær milljónir króna til eins árs. „Þúsundir viðskiptavina nýta nú þegar þessar lánavörur,“ segir Tryggvi Björn Davíðsson, forstjóri Indó.

Núverandi lán sem Indó býður upp á eru yfirdráttur, svokallað færslusplitt og fyrirframgreidd laun. Tryggvi útskýrir að áherslan í vöruþróuninni hafi verið á að bæta upplifun viðskiptavina og skapa raunverulegan ávinning fyrir þá.

„Við viljum hvetja fólk til að greiða niður yfirdráttinn og gerum það með því að bjóða lægri vexti ef hann er í virku niðurgreiðsluplani,“ segir hann.

Færslusplittið er ný tegund greiðsludreifingar sem Indó hefur kynnt. Þar eru engin falin gjöld, hvorki færslugjöld né greiðslugjöld, sem oft fylgja slíkum lánum. Þá býður bankinn einnig upp á fyrirframgreidd laun sem er lán í lok mánaðar sem á að hjálpa fólki sem á erfitt með að ná endum saman.

„Enginn ætti að þurfa að taka dýrt lán fyrir síðustu matarkörfu mánaðarins,“ bætir Tryggvi við.

Fram undan er að bjóða viðskiptavinum upp á fjölbreyttari lán. Samkvæmt könnunum Indó vill tæplega helmingur virkra viðskiptavina geta tekið ýmis lán, til dæmis bílalán, framkvæmdalán og húsnæðislán.

Tryggvi segir að Indó vilji fara varlega í stækkun lánasafnsins, en áformin séu skýr.

„Við stefnum á að bjóða skuldabréfalán til lengri tíma innan skamms og þróa áfram lánavörur sem mæta þörfum fólks, þar með talið að koma sér þaki yfir höfuðið.“ Hann leggur áherslu á að Indó sjái mikil tækifæri til að gera betur. Á næstunni munum við bjóða upp á skuldabréfalán til lengri tíma,“ segir Tryggvi að lokum.

Með áskrift færðu fullan aðgang að öllum læstum greinum Árvakurs — vandað, fjölbreytt og traust efni, hvar og hvenær sem er.

Þannig styður þú íslenska fjölmiðlun og hjálpar okkur að halda áfram að segja sögurnar sem skipta máli.

Tryggðu þér aðgang núna.

Gleymt lykilorð?

Ertu ekki með notendaaðgang? Fara í nýskráningu.

Þú ert innskráð(ur) sem ... en ert ekki með áskrift.

Aðgangur að þessari frétt í fullri lengd krefst áskriftar að Morgunblaðinu,
        rafræns aðgangs á borð við vikupassa eða séráskriftar að viðkomandi efnisflokki
        á mbl.is.

Sparisjóðurinn indó hefur lækkað vexti og býður nú útlánsvexti sem eru með því allra lægsta sem í boði er. Þetta kemur fram í tilkynningu.

Samhliða lækka vextir á veltureikningum og sparibaukum. Með lækkuninni boðar indó enn frekari innreið á lánamarkað sem fylgt verður eftir á næstunni með nýjum lánavörum.

Vextir á öllum útlánum lækka um 0,25%, á veltureikningum um 0,50% og sparibaukum um 0,25%.

„Hátt vaxtastig bitnar á lántökum og með þessu getum við boðið betri kjör á útlánum, án þess að bíða eftir stýrivaxtalækkun. Kannanir okkar sýna að um helmingur indóa vilja taka fjölbreyttari lán hjá okkur og við ætlum að svara því kalli með því að bjóða einföld, gagnsæ og sanngjörn lán. Með þessu tökum við fast skref inn á lánamarkað og við stefnum í nánustu framtíð á að bjóða enn fjölbreyttari lánakosti."- segir Tryggvi Björn Davíðsson, framkvæmdastjóri indó.

Í dag býður indó upp á þrenns konar lán: fyrirframgreidd laun, færslusplitt og yfirdrátt. Samkvæmt Tryggva styttist í að skuldabréfalán verði í boði fyrir viðskiptavini indó og búast megi við enn frekara lánaframboði hjá indó á næstu misserum.

Vextir á veltureikningum verða því 1,25%, vextir á sparibaukum verða 6,35%, vextir á færslusplitti og yfirdrætti án lækkunar 14,25% en vextir á yfirdrætti í virkri niðurgreiðslu 12,25%. Fyrirframgreidd laun verða áfram án vaxta og annars kostnaðar.

Indó var efst fyrirtækja á Sjálfbærniásnum, mælingu Prósents, Stjórnvísi og Langbrókar á mati neytenda á sjálfbærni fyrirtækja. Tryggvi Björn Davíðsson, framkvæmdastjóri og annar stofnenda Indó, segir sjálfbærni fyrst og fremst snúast um að sýna samfélagslega ábyrgð – hagsmunir viðskiptavina og fyrirtækja eigi að fara saman.

„Ég er snortinn yfir því að hafa hlotið þessa viðurkenningu og hún veitir okkur byr undir báða vængi.“

Hann segir að markmið fyrirtækisins hafi alltaf verið að hafa jákvæð áhrif á samfélagið og raunverulega tengingu við viðskiptavini. „Kannski endurspeglar þessi viðurkenning það að við séum að hafa jákvæð áhrif á fólk, því það er fólkið sem velur hvaða fyrirtæki því finnst bera af í sjálfbærni.“

„Við berum ábyrgð á því samfélagi sem við lifum í og því þurfum við að vera virk í því að bæta það og skila því betra til næstu kynslóða.“

Hann segir viðurkenninguna hvetjandi, sérstaklega þar sem hún byggist á vali fólksins. „Hér eru ekki sjálfbærnisérfræðingar sem sitja yfir sjálfbærniskýrslum skrifuðum af öðrum sjálfbærnisérfræðingum að meta hvaða skýrsla er best. Hér er verið að meta það sem sjálfbærni snýst virkilega um – samfélagsleg áhrif og hvaða áhrif þú ert að hafa á raunverulegt fólk.“

Tryggvi segir tvær meginstoðir kjarna sjálfbærniframtak fyrirtækisins. „Það er annars vegar það að hafa jákvæð áhrif á samfélagið, og við gerum það með því að lækka kostnað heimila af því að nota eigin launaseðil eins og unnt er.“

Tryggvi segir það gert með því að halda kostnaði við rekstur fyrirtækisins eins lágum og hægt sé. „Við erum virkilega stolt af því að á síðasta ári náðum við að spara fólki 922 milljónir í kostnað sem er í raun óþarfur.“

Tryggvi segir hina stoð fyrirtækisins þá að bjóða upp á vörur og þjónustu hannaðar með hagsmuni viðskiptavinarins í forgrunni. „Við hvetjum til sparnaðar með því að hafa skemmtilega og valdeflandi sparnaðarupplifun í gegnum sparibaukana okkar og heyrum að mörg séu að ná gríðarlega góðum árangri með þeim.“ Fyrirtækið hafi einnig opnað fyrir þjónustu þar sem fólk geti lokað á fjárhættuspil ef það þjáist m.a. af spilafíkn.

„Svo bjóðum við upp á 25.000 króna lán sem viðskiptavinir okkar geta fengið í síðustu viku mánaðar ef það vantar aðeins upp á að ná endum saman, til dæmis til að fara einu sinni eða tvisvar í matvöruverslun – og þetta lán kostar ekki neitt. Engin gjöld, engir vextir, enginn kostnaður.“

Hann segir þetta nokkuð sem bankar séu almennt ekki að gera, en Indó mældist langefstur allra banka.

Hann bætir við að það væri fagnaðarefni ef stórir viðskiptabankar með stóra kostnaðarbyrði sæju sér leiðir til að lækka hjá sér kostnað. „Ef kostnaður Íslendinga af því að nota launin sín færi úr 10 milljörðum yfir í núll væri það frábært.“

„Þá myndi kostnaður Íslendinga af því að nota launin sín vera sambærilegur því sem gerist erlendis – ég hef aldrei skilið hvers vegna það þarf að vera svona dýrt á Íslandi miðað við önnur lönd. Þess vegna viljum við sýna að þetta er hægt.“

Íslenska bankakerfið og rekstur sparisjóðsins Indó var til umræðu í viðskiptahluta Dagmála þessa vikuna. Tryggvi Björn Davíðsson framkvæmdastjóri Indó var þar gestur.

Spurður hvað þyrfti helst að breytast að hans mati í íslenska bankakerfinu segir Tryggvi að markmið Indó sé að færa bankakerfið nær almenningi.

„Við viljum bjóða almenningi miklu hagstæðari kjör í einfaldri bankaþjónustu. Vandamálið í bankakerfinu er að kostnaður er alltof hár og við sjáum tækifæri í að nýta bestu mögulegu tækni," segir Tryggvi.

Spurður hvernig hægt sé að samþætta þau sjónarmið að veita ódýra þjónustu en jafnframt skila ásættanlegri arðsemi segir Tryggvi að í sínum huga fari það saman.

„Hagnaður bankanna hefur verið hár og heimilin greiða gjöld. Við deilum ábata með viðskiptavininum í stað þess að taka hann til okkar sem hefur aldrei verið markmiðið," segir Tryggvi.

Áskrifendur Morgunblaðsins geta horft á þáttinn í heild sinni hér:

Íslenska bankakerfið og rekstur sparisjóðsins Indó var til umræðu í viðskiptahluta Dagmála þessa vikuna. Tryggvi Björn Davíðsson framkvæmdastjóri Indó var þar gestur.

Spurður hvernig reksturinn hafi þróast rifjar Tryggvi upp sögu fyrirtækisins og segir að Indó hafi fengið frábærar viðtökur.

„Við fengum sparisjóðaleyfið 2022 og tók okkur 6 mánuði að fara af stað. Árið 2023 opnuðum við gagnvart almenningi og tveimur dögum komu 3.500 manns í viðskipti. Frá því að við opnuðum gagnvart almenningi hefur reksturinn verið góður," segir Tryggvi og bætir við að það séu um ein og hálf milljón debetkortafræsla á mánuði.

„Við erum með efnahagsreikning sem núna telur í tugum milljarða, 60 þúsund manns opna appið í hverjum mánuði og það eru um ein og hálf milljón snertinga í appinu. Við byrjuðum sem lítið frumkvöðlateymi og draumur okkar var að sjá Indó vaxa," segir Tryggvi.

Áskrifendur Morgunblaðsins geta horft á þáttinn í heild sinni hér:

Íslenska bankakerfið og rekstur sparisjóðsins Indó var til umræðu í viðskiptahluta Dagmála þessa vikuna. Tryggvi Björn Davíðsson framkvæmdastjóri Indó var þar gestur.

Oft er sagt að menn séu líklegri til að skilja við maka sinn en skipta um banka. Tölur frá Samtökum fjármálafyrirtækja hafa þó sýnt fram á að hreyfanleikinn á íslenskum fjármálamarkaði er meiri en víðast hvar annars staðar.

„Okkur var tjáð af mörgum þegar við fórum af stað að fólk myndi frekar skilja við maka sinn en koma í viðskipti hjá nýjum banka. Í dag eru viðskiptavinir áttatíu og fimm þúsund og vaxa um tvö þúsund á mánuði og ég ætla svo sannarlega að vona að það séu ekki jafnmargir skilnaðir,“ segir Tryggvi og bætir við að lítið mál sé að skipta um banka.

„Þú sækir app, stofnar reikning og færð launin greidd inn á nýjan reikning með því að hafa samband við launadeildina. Þú getur gert það í appinu okkar í tveimur smellum. Einhver sagði við mig: Ég er í skilnaðarferli við gamla bankann minn. – Við eigum ekkert að gera þetta svona dramatískt. Fáðu bara launin inn á Indó og prófaðu þetta og ef þetta virkar haltu áfram. Ef þetta virkar ekki farðu þá bara til baka,“ segir Tryggvi.

Áskrifendur Morgunblaðsins geta nálgast þáttinn í heild sinni hér:

Íslenska bankakerfið og rekstur sparisjóðsins Indó var til umræðu í viðskiptahluta Dagmála þessa vikuna. Tryggvi Björn Davíðsson framkvæmdastjóri Indó var þar gestur.

Tryggvi lýsir því að markmið Indó sé að koma inn á markaðinn með mun lægri kostnað.

„Þá erum við að deila ábatanum með viðskiptavinum í staðinn fyrir að taka hann allan til okkar, sem hefur aldrei verið markmiðið,“ segir Tryggvi.

Spurður hvernig Indó tekst að veita þjónustu með minni kostnaði en aðrir vísar Tryggvi í einfaldleikann.

„Við erum náttúrlega einfaldari, við erum ekki með fjölbreyttan hóp viðskiptavina og við einbeitum okkur að heimilum. Við erum ekki með gríðarlega stórt eða flókið vöruframboð. Við erum með einfalt vöruframboð sem nýtist níutíu og fimm prósentum heimila. Það er í rauninni einfaldleikinn sem gerir það að verkum að við getum boðið mjög hagstæð kjör,“ segir Tryggvi.

Áskrifendur Morgunblaðsins geta nálgast þáttinn í heild sinni hér:

Íslenska bankakerfið og rekstur sparisjóðsins Indó var til umræðu í viðskiptahluta Dagmála þessa vikuna. Tryggvi Björn Davíðsson framkvæmdastjóri Indó var þar gestur.

Spurður hvernig sameiningar á bankamarkaði, sem mikið hefur verið fjallað um í viðskiptamiðlum undanfarið, horfi við honum segist Tryggvi telja að frekari sameiningar á bankamarkaði séu jákvæðar.

„Ef leiðin í gegnum sameiningu er að bjóða mun hagstæðari kjör er það bara jákvætt. En í mínum huga þarf að huga að samkeppnissjónarmiðum. Það er hægt að takast á við mikið kostnaðarvandamál í bankakerfinu á tvennan hátt. Annars vegar með því að reyna að sameina banka og hafa tvöfalt meiri viðskiptafjölda og viðskiptaumfang á sama kostnaðargrunni og hins vegar byrja upp á nýtt og koma inn með mun lægri kostnað og einfaldari þjónustu líkt og við erum að bjóða upp á,“ segir Tryggvi.

Áskrifendur Morgunblaðsins geta horft á þáttinn í heild sinni hér:

Það var fullt út úr dyrum á dúettkaraókíkvöldi á Ellý. Indó stóð fyrir viðburðinum til að fagna nýjustu viðbótinni í indó fyrir sameiginlegu fjármálin og steig fjöldi fólks á stokk til að syngja vinsæla dúetta saman.

Myndlistakonan Helena Reynis, textahöfundurinn Eydís Blöndal og Kormákur Jarl Gunnarsson létu sig ekki vanta í stuðið.

Aukin framlög til varnarmála, innrásarstríðið í Úkraínu og samstarf við Indó-Kyrrahafsríkin og Evrópusambandið voru meðal helstu umræðuefna á utanríkisráðherrafundi Atlantshafsbandalagsins sem lauk í höfuðstöðvum þess í Brussel í dag.

Þorgerður Katrín Gunnarsdóttir utanríkisráðherra sótti fundinn sem var fyrsti fundur utanríkisráðherra Bandaríkjanna, Marco Rubio, með utanríkisráðherrum bandalagsins.

Ráðherrafundurinn hófst í gær þegar bandalagsríkin þrjátíu og tvö ræddu sameiginlegar varnir og jafnari byrðar innan bandalagsins.

Mörg Evrópuríki hafa nýverið tilkynnt um verulega aukningu framlaga til varnarmála og lagði Mark Rutte, framkvæmdastjóri Atlantshafsbandalagsins, áherslu á að bandalagsríkin haldi áfram á þeirri vegferð. Einnig var rætt um ógnina sem steðjar frá Rússlandi og áframhaldandi stuðning við Úkraínu í bráð og lengd, að segir í tilkynningu á vef Stjórnarráðsins.

Þá var fundað með samstarfsríkjum Atlantshafsbandalagsins á Indó-Kyrrahafssvæðinu, Ástralíu, Nýja-Sjálandi, Japan og Suður-Kóreu. Rætt var um sameiginlegar áskoranir sem og samofna öryggishagsmuni, Kína og vaxandi samstarf þess við Rússland, meðal annars á norðurslóðum.

Stríðið í Úkraínu og íhlutun og stuðningur Norður-Kóreu og annarra ríkja einnig til umfjöllunar.

Samstarf Atlantshafsbandalagsins við Indó-Kyrrahafsríkin fjögur hefur farið vaxandi á undanförnum árum og kom fram ríkur vilji til að dýpka það samstarf enn frekar, m.a. á sviðum nýsköpunar, varnarframleiðslu og netvarna.

Í lok dags var fundað í NATO-Úkraínuráðinu þar sem Andrei Sibíha, utanríkisráðherra Úkraínu, tók þátt, auk Köju Kallas, utanríkismálastjóra Evrópusambandsins (ESB). Til umræðu var staðan á vígvellinum og helstu varnarþarfir Úkraínu, sem og horfur á vopnahléi og langvarandi friði.

Í morgun, á 76. afmælisdegi Atlantshafsbandalagsins, funduðu utanríkisráðherrar bandalagsins með utanríkismálastjóra ESB. Til umræðu var þéttara samstarf Atlantshafsbandalagsins og ESB, stuðningur við Úkraínu og jafnari byrðar Evrópu hvað varðar varnir álfunnar. Utanríkismálastjóri ESB kynnti m.a. nýlega hvítbók sambandsins og ákvarðanir ESB um aukin útgjöld til varnarmála og innspýtingu í varnartengdan iðnað í Evrópu.

„Við stöndum á tímamótum í öryggis- og varnarmálum og erfitt er að spá fyrir um þróun stríðsins í Úkraínu og friðarumleitanir sem Bandaríkin leiða. Afar öflug samstaða var á fundum bandalagsins, bæði er varðar mikilvægi Atlantshafstengslanna og áframhaldandi öflugan stuðning við Úkraínu, og alveg skýrt að Rússland er helsta ógnin sem steðjar að bandalaginu,“ er haft eftir Þorgerði Katrínu í tilkynningu.

„Það er algjörlega ljóst að örlög Úkraínu hafa víðtæk áhrif á öryggi bandalagsríkja og víðar og sterkt samband yfir Atlantshafið er ávallt okkar beittasta vopn. Atlantshafsbandalagið stendur sterkt á 76. afmælisdegi sínum.“

Til hliðar við fundarlotur Atlantshafsbandalagsins funduðu utanríkisráðherrar Norðurlandanna með utanríkisráðherra Kanada, m.a. um Atlantshafstengslin og málefni Úkraínu. Þá átti Þorgerður Katrín samtöl við  utanríkisráðherra Kanada, Tyrklands og Belgíu um málefni Úkraínu, stöðu mála í Miðausturlöndum og norðurslóðamál.

Samkvæmt tilkynningu hefur indó sparisjóður ákveðið að lækka vexti á inn- og útlánum sínum.

Fram kemur að vextir á debetreikningum, sparibaukum, yfirdrætti og Færslusplitti lækki um 0,25 prósentustig.

Vaxtalækkun indó endurspeglar vaxtalækkun Seðlabankans sem tilkynnt var í dag.

Sparisjóðurinn Indó mælist hátt í ánægju meðal almennings og viðskiptavina, eins og þeir Haukur Skúlason stofnandi og Tryggvi Björn Davíðsson stofnandi og framkvæmdastjóri sýna blaðamanni. Sparisjóðurinn á ánægðustu viðskiptavini allra mældra fyrirtækja samkvæmt Íslensku ánægjuvoginni og þeir eru fyrirtækið sem flestir Íslendingar mæla með hjá greiningarfyrirtækinu Maskínu. Indó er með jákvæðustu ímynd fyrirtækis 2024 af öllum 78 mældum íslenskum fyrirtækjum samkvæmt EMC markaðsrannsóknum og er fyrsta val Íslendinga fyrir bankaþjónustu samkvæmt könnun Prósents.

„Margir halda kannski að unga fólkið sé það sem er ánægðast hjá okkur þar sem við erum tæknidrifinn nýbanki. En það er einmitt öfugt. Fólk 65 ára og eldra er ánægðustu viðskiptavinirnir okkar. Því fjölgar líka hratt í viðskiptavinahópnum,“ segir Haukur og brosir.

Tryggvi Björn Davíðsson framkvæmdastjóri sparisjóðsins Indó segir að færslugjöld bankanna ýti fólki yfir í að nota kreditkort og það verði smátt og smátt þrælar þeirra korta. „Fólk hugsar: ég vil ekki borga 20 kr. í hvert skipti sem ég nota debetkortið á meðan kreditkortafærslan er „ókeypis“,“ útskýrir Tryggvi og segir bankana fá miklar tekjur af greiðsludreifingum kreditkorta og vanskilagjöldum.

Indó býður ekki upp á kreditkort og eru debetkort þeirra án færslugjalda.

Haukur segir að Ísland sé sér á báti hvað notkun á kreditkortum varðar. „Í Danmörku eru 90% heimila með debetkort. Hlutfallið á Íslandi er 50%. Það setur okkur í sömu stöðu og Bandaríkin þar sem kreditkort og margvísleg þjónusta þeim tengd hefur lengi tíðkast og verið mikil.“

„Á þeim tíma sem það tekur mig að segja þessa setningu hefur Indó-kortið verið notað fjórum sinnum,“ segir Tryggvi Björn Davíðsson, stofnandi sparisjóðsins Indó, þegar hann stendur með blaðamanni fyrir framan stóran upplýsingaskjá fyrirtækisins sem sýnir viðskipti við félagið í rauntíma.

Mikið vatn hefur runnið til sjávar síðan árið 2022 þegar forritarar Indó fóru út í Nettó í Lágmúla til að kaupa sér samloku og gos og notuðu Indó-kort í fyrsta skipti við mikil fagnaðarlæti.

Segja má að vöxturinn hafi verið ævintýralegur á stuttum tíma. Viðskiptavinir eru nú orðnir 78 þúsund og fjölgar um 2.500 á mánuði. Helmingur þeirra notar kortið daglega. Mánaðarlegur fjöldi kortafærslna er 1,4 milljónir, eða ein á hverri sekúndu. Fjöldi mánaðarlegra millifærslna er 500 þúsund. „Við erum komin langt fram úr áætlunum,“ segir Tryggvi. „Við héldum upphaflega að við yrðum komin með 10-15 þúsund viðskiptavini á þessum tímapunkti.“

Launareikningum Indó fjölgar einnig ört og níu milljarðar króna komu inn á þá um síðustu mánaðamót.

Þegar litið er til tekna Indó á síðasta ári þá þrefölduðust þær eftir að sparisjóðurinn hóf útlánastarfsemi. Búist er við að tekjur margfaldist aftur 2025. „Við erum ekki enn orðin arðbær, en það styttist í það,“ segir Tryggvi og bætir við að margir sambærilegir áskorendabankar hafi ekki orðið arðbærir fyrr en eftir tíu ára starfsemi. „Við bjóðum í dag upp á launareikninga sem við fáum vaxtatekjur af, sparibauka sem við fáum einnig vexti af, og svo er efnahagsreikningurinn orðinn það stór að við höfum fært okkur yfir í útlán.“

Fyrirtækið tekur ekki færslugjöld af debetfærslum, það er ekki með gjaldeyrisálag og rukkar ekki árgjald af debetkortum. Það lifir því eingöngu á vaxtamun og söluaðilaþóknunum frá VISA international „Við erum útgefandi korta og fáum því 0,2% af hverri einustu færslu sem söluaðilar eins og VISA greiða okkur.“

Haukur Skúlason meðstofnandi Indó segir að fyrirtækið hafi lagt áherslu á að gera hlutina vel, frekar en hratt. Þó hafi það náð að hefja útlánastarfsemi eftir aðeins 16 mánaða starfstíma sem er mun skjótar en bankar sem Indó ber sig saman við hafa gert.

Meðal nýrra útlánaleiða Indó er yfirdráttur. „Við erum byrjuð að bjóða 500 þúsund króna yfirdrátt á 15% vöxtum. Margir taka hann og borga niður óhagstæðari yfirdrátt í hinum bönkunum. Svo geturðu stillt á reglubundna uppgreiðslu yfirdráttarlánsins um leið og þú tekur það. Ef þú ferð þá leið þá lækka vextirnir í 13%. Það er auðvitað ekkert vit í því fyrir okkur. Við myndum græða meira á því að hafa peninginn sem lengst hjá okkur og á hærri vöxtum, en þessi leið er fjárhagslega heilbrigð,“ útskýrir Haukur og ítrekar hvernig Indó hafi hagsmuni heimila og einstaklinga ávallt í fyrsta sæti.

Samkvæmt tilkynningu er Tryggvi Björn Davíðsson nýr framkvæmdastjóri sparisjóðsins Indó.

Tryggvi Björn er annar stofnenda Indó og var áður rekstrarstjóri. Hann tekur við framkvæmdastjórastarfinu af meðstofnanda sínum, Hauki Skúlasyni, sem mun taka að sér ráðgjafastörf fyrir stjórn fyrirtækisins. Haukur og Tryggvi eru báðir enn í hópi stærstu eigenda Indó.

Fram kemur í tilkynningu að Tryggvi Björn hafi mikla reynslu af bankamarkaði og starfaði m.a. áður hjá Barclays í Lundúnum og sem framkvæmdastjóri markaða hjá Íslandsbanka.

Í tilkynningu er haft eftir Hauki Skúlasyni, meðstofnanda Indó:
„Ég er afar stoltur af þeim árangri sem við höfum náð og þeim jákvæðu breytingum sem innkoma Indó á markaðinn hefur haft í för með sér. Við hófum þessa vegferð fyrir sjö árum. Nú eru tímamót í starfsemi félagsins og ég hef ákveðið að draga mig út úr daglegum rekstri. Ég mun hins vegar áfram styðja við félagið með ráðum og dáð. Sýn okkar er óbreytt. Við teljum okkur geta sparað tíu þúsund milljónir fyrir almenning á hverju einasta ári. Í fyrra spöruðu viðskiptavinir indó 922 milljónir króna í bullgjöld og af því er ég stoltur.“

8.2.2025
Langmest var leitað að Landsbankanum á Google-leitarvélinni af öllum íslensku bönkunum á tveggja ára tímabili, frá 2023-2024. Þetta kemur fram í mælingu Ceedr Index á bönkunum. Ceedr Index er hugbúnaður sem stafræna markaðsstofan Ceedr þróaði og sagt var frá í ViðskiptaMogganum á síðasta ári. Kerfið mælir vörumerkjavitund á leitarvélum (e. Top of Mind Awareness).

Landsbankinn er þannig með 43% hlutdeild í leit á Google á tímabilinu og sýnir aukningu á síðustu mánuðum.

Greiningin leiðir í ljós að Indó gaf eftir í Google-leit árið 2024. Indó er með 2% hlutdeild í Google leit 2023-2024 samanborið við 1% hjá Kviku.

Hreggviður Steinar Magnússon, framkvæmdastjóri Ceedr, segir þetta síðasttalda vera áhugavert og gefa til kynna að Indó sé að vaxa í markaðshlutdeild borið saman við Kviku, þótt stærðarmunur sé allnokkur.

Arion banki er með 22% hlutdeild í leit á tímabilinu og rekur lestina af stóru bönkunum þremur.

27.12.2024
Þriðji hluti fréttaannáls Rafíþróttasambands Íslands stiklar á stóru yfir það helsta á viðburðaríku starfsári RÍSÍ þar sem aðildarfélögum hélt áfram að fjölga og Síminn byrjaði að senda út frá deildarkeppnum.

Fjögur ný aðildarfélög, FH, Fjölnir, Frístundamiðstöðin Bungubrekka í Hveragerði og Next Level Gaming í Egilshöll, gengu til liðs við Rafíþróttasambandið á árinu og þau nálgast nú þriðja tuginn.

Ung­menna­fé­lagið Fjölnir varð 26. aðildar­fé­lagið í september þegar stjórn RÍSÍ sam­þykkti aðildar­um­sókn ný­stofnaðrar raf­í­þrótta­deildar Fjölnis. „Við vorum með sumarnámskeið í Egilshöll sem fór alveg fram úr okkar björtustu áætlunum þegar um 200 krakkar mættu. Þetta var bara geggjað. Þau höfðu mikinn áhuga og viðbrögðin hafa sýnt að við vorum að gera eitthvað skemmtilegt,“ sagði Þórir Viðarsson, aðalþjálfari Fjölnis í rafíþróttum, í haust.

„Þetta er náttúrlega nýtt sport á Íslandi og fólk er ennþá bara að átta sig á því að þetta sé til og í boði fyrir krakka,“ hélt Þórir áfram og segir reynsluna þegar hafa sýnt að mikil eftirspurn er eftir öflugu rafíþróttastarfi í fjölmenni Grafarvogs og nágrennis.

„Okkur finnst alveg frábært að hingað til okkar eru krakkar að koma á æfingar sem hafa kannski ekki fundið sig í öðrum íþróttum. Þau koma oft gangandi eða með strætó eftir skóla með vinum sínum sem eru kannski að fara á æfingu í öðrum íþróttum hjá Fjölni og það er fallegt að sjá síðan einn fara á rafíþróttaæfingu og annan á æfingu í fótbolta, körfubolta eða einhverju þannig.“

„Það er virkilega ánægjulegt að ganga til liðs við RÍSÍ og það frábæra starf sem sambandið hefur unnið undanfarin ár. Ég sé mikil tækifæri í rafíþróttum og hlakka til að taka þátt í því að styðja við aukinn vöxt þeirra á Íslandi,“ sagði Jökull Jóhannsson þegar tók við starfi framkvæmdastjóra Rafíþróttasambandsins í vor.

Jökull er fyrrum atvinnumaður í rafíþróttum og spilaði á sínum tíma fyrir enska liðið Fnatic í leiknum Hearthstone. Jökull er með M.Sc. gráðu í nýsköpun og viðskiptaþróun við Háskóla Íslands og B.Sc. gráðu í viðskiptafræði frá sama skóla og hafði starfað við fjárfestingar og fyrirtækjaráðgjöf áður en hann réði sig til RÍSÍ.

Breytingar urðu einnig á stjórn RÍSÍ á árinu þegar Kári Björnsson tók við stjórnarformennsku af Evu Margréti Guðnadóttur. Þá komu Árný Daníelsdóttir, Atli Már Guðfinnsson og Grímur Freyr Björnsson ný inn í stjórn þar sem fyrir voru Þengill Björnsson, Bjarni Sigurðsson, Ásbjörn Daníel Ásbjörnsson, Sölvi Már Sigurjónsson og Árveig Lilja Bjarnadóttir.

Síminn og Rafíþróttasambandið sameinuðust á árinu um það markmið að breyta rafíþróttalandslaginu á Íslandi með stórbættu aðgengi og meiri sýnileika rafíþrótta. RÍSÍ hefur þannig nýtt sjónvarpsdreifikerfi Símans til þess að koma dagskrárgerð sinni beint heim í stofu eða snjalltæki alls áhugafólks um rafíþróttir.

Síminn og RÍSÍ færa rafíþróttir heim í stofu

Beinar útsendingar frá deildarkeppnum RÍSÍ hófust í Sjónvarpi Símans í september og hafa aldrei verið jafn umfangsmiklar en eftirfarandi deildir birtust þar með í sjónvarpi í fyrsta skipti: Míludeildin í Valorant kvenna, Íslandsmót Símans í Netskák, Kraftvéladeildin í Dota 2, Tölvulistadeildin í Overwatch og ELKO-Deildin í Fortnite.

„Rafíþróttir hafa verið í miklum vexti á heimsvísu. Það er ánægjulegt að taka þetta skref núna með Símanum og hlakkar okkur til samstarfsins,“ sagði Jökull Jóhannsson, framkvæmdastjóri RÍSÍ, við upphaf samstarfsins þar sem einnig bar til tíðinda að netskák bættist við keppnisgreinar RÍSÍ en Íslandsmótið í netskák 2024 var í boði Símans.

Birkir Ágústsson, dagskrárstjóri innlendrar dagskrárgerðar hjá Símanum og fyrrum keppandi í Quake, benti við sama tækifæri á að umfang rafíþrótta á Íslandi hafi snaraukist frá því Síminn hélt Skjálfta, fyrsta rafíþróttamót landsins, árið 1998.

„Með þessu nýja samstarfi við RÍSÍ tökum við saman næstu skref og styðjum áframhaldandi vöxt rafíþrótta á Íslandi,“ sagði Birkir og minnti á að rafíþróttir væru stór og mikilvægur hluti af íþrótta- og tómstundalífi Íslendinga. „Útsendingar frá þeim eru ekki bara vinsælt sjónvarpsefni heldur líka frábær afþreying.“

Til þeirra stórtíðinda dró í rafíþróttaheiminum í sumar að alþjóðlega Ólympíunefndin samþykkti einróma tillögu framkvæmdastjórnar Ólympíusambandsins um að koma á sérstökum Ólympíuleikum í rafíþróttum.

Fyrstu Ólympíuleikarnir í rafíþróttum, Olympic Esports Games, verða haldnir í Sádi-Arabíu á næsta ári en framkvæmdastjórn Ólympíusambandsins hefur gert tólf ára samstarfssamning við Ólympíusamband Sádí Arabíu um aðkomu að skipulagi og utanumhaldi Olympic Esports Games.

„Þetta eru frábærar fréttir fyrir rafíþróttir,“ sagði Ólafur Hrafn Steinarsson, stofnandi Rafíþróttasambands Íslands og einn helsti talsmaður rafíþrótta hér á landi.

„Þetta er gríðarstórt skref fyrir rafíþróttir á heimsvísu og mikil viðurkenning fyrir það starf sem hefur verið unnið hér á landi, en frá upphafi hefur það alltaf verið markmið RÍSÍ að nálgast rafíþróttir á sömu forsendum og íþróttir, í gegnum skipulagt starf og með heilbrigði og hamingju í fyrirrúmi.“

Jökull Jóhannsson, framkvæmdastjóri RÍSÍ, var ekki síður ánægður með ákvörðun Ólympíunefndarinnar: „Þetta fyllir okkur hjá RÍSÍ innblæstri og hvetur okkur áfram í þeirri vinnu að tryggja að á Íslandi sé öflugt umhverfi fyrir rafíþróttir og að Ísland geti tekið virkan þátt í að byggja rafíþróttaumhverfi heimsins.“

Alþjóðlega rafíþrótta­sam­bandið (IESF) hélt Heims­meist­ara­mót­ið í rafíþrótt­um í sextánda sinn í nóvember. Mótið markaði ýmis tíma­mót en þannig var til dæm­is í fyrsta sinn boðið upp á keppni kvennaliða í Mobile Le­g­ends Bang Bang (MLBB) og keppn­in í kvenna­deild Coun­ter Strike hef­ur aldrei verið jafn um­fangs­mik­il með sam­an­lagt verðlauna­fé upp á 160.000 doll­ara, eða ríf­lega 22 millj­ón­ir ís­lenskra króna.

Besta rafíþrótta­fólk Indó­nes­íu gerði held­ur bet­ur góða ferð á mótið og tryggði landi sínu alls­herj­ar heims­meist­ara­titil­inn í annað sinn með fyr­ir­mynd­ar frammistöðu í öll­um keppn­is­grein­um móts­ins.

Full­trú­ar Tyrk­lands komu einnig sterk­ir inn og tryggðu þjóð sinni ein gull­verðlaun og ein bronsverðlaun. Sú frammistaða dugði þó ekki til að skyggja á hóp­inn frá Indó­nes­íu sem fór heim með eft­ir­sótt­asta titil­inn á mót­inu, alls­herj­ar heims­meist­ara­titl­in­um, WEC24 Overall Champ­i­on.

Þetta var í annað sinn sem Indó­nes­ar hömpuðu þess­um titli en hann hlotn­ast því liði sem þykir skara fram úr þvert á all­ar keppn­is­grein­ar móts­ins.

16.12.2024
Meðlim­ir ástr­alska fíkni­efna­hrings­ins Bali Nine eru ánægðir með að vera komnir heim til Ástralíu eftir að hafa dvalið í 19 ár í fangelsi í Indó­nes­íu. Mennirnir sneru heim í gær.

Indó­nes­íska lög­regl­an hand­tók níu Ástr­ala árið 2005 og sak­felldi þá fyr­ir að hafa reynt að smygla meira en átta kíló­um af heróíni frá eyj­unni Balí. Málið vakti heims­at­hygli á sín­um tíma vegna strangr­ar fíkni­efna­lög­gjaf­ar í Indó­nes­íu.

Allir meðlimir hópsins hlutu þunga dóma. Höfuðpaur­ar hópsins voru teknir af lífi árið 2015, þrátt fyrir ítrekaðar beiðnir frá áströlskum stjórnvöldum um að þeir fengju að lifa. Einn meðlimur hópsins lést í fangelsi árið 2018 og einu konunni í hópnum var sleppt úr fangelsi árið 2018 eftir að dómur hennar var mildaður.

Yfirvöld í Ástralíu hafa lengi barist fyrir því að fá mennina fimm heim. Í gær varð það að veruleika vegna samkomulags milli ríkjanna. Mennirnir munu ekki þurfa að afplána frekari fangelsisvist í Ástralíu.

Ant­hony Al­banese, for­sæt­is­ráðherra Ástr­al­íu, greindi frá samkomulaginu í gær. Hann þakkaði Pra­bowo Su­bianto, for­seta Indó­nes­íu, fyr­ir sam­starfið.

„Þess­ir Ástr­al­ar eyddu meira en 19 árum í fang­elsi í Indó­nes­íu. Það var kom­inn tími fyr­ir þá að koma heim,“ sagði Al­banese.

Í yfirlýsingu sem var gefin út fyrir hönd fimmmenninganna segir: „Mönnunum fimm er létt og þeir eru ánægðir að vera komnir aftur til Ástralíu.“

Þá hlakki þeir til að leggja sitt af mörkum til samfélagsins. Í yfirlýsingunni þakka þeir jafnframt Prabowo Subianto, forseta Indónesíu, fyrir að leyfa þeim að snúa heim. Einnig hafi stuðningur frá vinum, fjölskyldu, lögfræðingum og embættismönnum verið „nauðsynlegur og ómetanlegur“.

